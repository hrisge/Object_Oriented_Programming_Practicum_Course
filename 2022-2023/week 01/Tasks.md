# Задачи 22.02.2023


## Задача първа
Да се създаде структура Complex, която реализира структура за комплексно число. Можете да приемете за улесниение, че параметрите на комплексното число са цели числа.

    - Да се реализира функция print, която приема комплексно число и го принтира на стандартния изход във вида a+bi.
    - Да се реализира функция sum, която приема две комплексни числа и ги събира.
    - Да се реализира функция sub, която приема две комплексни числа и ги изважда.
    - Да се реализира функция mult, която приема две комплексни числа и ги умножава.

## Задача втора
Да се създаде структура студент. Всеки студент се определя чрез две имена с максимална дължина 16 символа всяко, петцифрен факултетен номер, среден успех и цвят на косата (кафява, черна, руса, червена или бяла) (Помислете с какъв тип да бъде зададен цветът на косата). 

    - Да се напише подходяща функция за принтиране на студента.
    - Да се напише initStudent(...), която приема като параметри имената, факултетния номер, средния успех и цвета на косата на студента. Функцията трябва да върне студент с тези входни данни.
    - Да се напише функция, която създава студент четейки данни от конзолата. (Можете да си създадете помощни функции)

## Задача трета
Една група се състои от краен брой студенти. Броят на студентите се задава от вас. Създайте структура, която описва група. Структурата също така трябва да пази средния успех на групата. 

    - Да се напише функция, която създава група, вземайки информация от стандартния вход. Средния успех трябва да се сметне след въвеждане на информацията. 
    - Да се напише функция, която приема група и минимален успех за стипендия, и връща колко студента ще получават стипендия.    
