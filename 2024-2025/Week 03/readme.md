# OOП - Практикум 6.03.2024 - Седмица 3

**Задача 1:**
Напишете клас teacher, който описва преподавател. Класът трябва да съдържа:
- Име (фиксирана дължина)
- Възраст
- Години стаж като преподавател

Създайте подходящи конструктори, get и set член функции. <br />

**Задача 2:**
Ще създадем проста система за работа със задачи. Всяка задача се състои от:
- Име, с фиксирана дължина.
- Условие, с фиксирана дължина.
- Цяло число, показващо колко точки носи задачата.

Също така всяка задача трябва да поддържа следната функционалност:
- Да можем по всяко време да променяме условието на задачата.
- Да можем по всяко време да променяме името на задачата.
- Да можем по всяко време да променяме точките, които задачата носи.

Създайте структура моделираща изпит, която поддържа константен брой задачи
и цяло число, показващо минималните точки, изискващи се за успешно вземане на
изпита. Създайте също:
- Функция changeMin, която подава нов минимален успех за вземане на изпита.
- Функция getMax(), която извежда максималния брой точки за текущия изпит.

**Задача 3:**
Имплементирайте клас Game, който съдържа следните член-данни (полета): `title`, `price`, `isAvailable`.
Член-данната `title` е от тип символен низ с максимална дължина **64**.

> Бележка. В реалните софтуерни продукти не се използват floating-point числа, за да се моделират пари и други данни, изискващи прецизност. Тук го моделираме по този начин за целите на упражнението.

Нека Game да съдържа:

- Конструктор по подразбиране.
- Параметризирани конструктори
- Селектори (getter)
- Мутатори (setter)
- `isFree()` - връща информация дали играта е безплатна
- `print()` - отпечатва информация за играта в подходящ формат
  
Проектирайте клас `GamePlatform` (платформа за игри).  
Целта му е да съдържа библиотека от игри (Games).

За да работим с `GamePlatform`, се нуждаем от следните функции:

- Добавяне на игра, ако има място.
- Извеждане на игра по индекс.
- Извеждане на списък с всички игри в платформата.
- Извеждане на най-евтината / скъпата игра в платформата.
- Извеждане на всички безплатни игри.
- Премахване на игра от библиотеката.

**Задача 4:**

Създайте клас Store, който управлява списък от продукти.
Всеки продукт се характеризира с: има, цена и количество в наличност.
Вашият клас трябва да имплементира следните функционалности: 

* addProduct(Product); - добавя продукт в магазина;
* sellProduct(Product); - продава продукт, ако той е наличен;
* displayProducts(); - показва всички налични продукти;
* restock(Product, quantity); - зарежда определено количество от даден продукт;

Реализирайте задача спазвайки изучените до момента ООП принципи.