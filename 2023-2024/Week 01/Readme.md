# ООП - Практикум 23.02.2024 Седмица 1

**Задача 1:**

Да се създаде структура Complex, която реализира структура за комплексно число. Можете да приемете за улесниение, че параметрите на комплексното число са цели числа.

    - Да се реализира функция print, която приема комплексно число и го принтира на стандартния изход във вида a+bi.
    - Да се реализира функция sum, която приема две комплексни числа и ги събира.
    - Да се реализира функция sub, която приема две комплексни числа и ги изважда.
    - Да се реализира функция mult, която приема две комплексни числа и ги умножава.

**Задача 2:**

Да се създаде структура Rectangle, която реализира структура за правоъгълник. Приемете, че правоъгълника се задава от две точки (долен ляв и горен десен ъгъл).

    - Да се реализира функция, която приема правоъгълник и връща периметъра му.
    - Да се реализира функция, която приема правоъгълник и връща лицето му.
    - Да се реализира фунцкия, която приема два правоъгълника и проверява дали първият се съдържа изцяло, отчасти или изобщо не се във втория правоъгълник.

**Задача 3:**

Да се създаде структура студент. Всеки студент се определя чрез две имена с максимална дължина 16 символа всяко, петцифрен факултетен номер, среден успех и специалност, която следва (компютърни науки, информатика, софтуерно инженерство, информационни системи и т.н.) (Помислете с какъв тип да бъде зададен специалността). 

    - Да се напише подходяща функция за принтиране на студента.
    - Да се напише initStudent(...), която приема като параметри имената, факултетния номер, средния успех и специалността на студента. Функцията трябва да върне студент с тези входни данни.
    - Да се напише функция, която създава студент четейки данни от конзолата. (Можете да си създадете помощни функции)

**Задача 4:**

Една група се състои от краен брой студенти. Броят на студентите се задава от вас. Създайте структура, която описва група. Структурата също така трябва да пази средния успех на групата. 

    - Да се напише функция, която създава група, вземайки информация от стандартния вход. Средния успех трябва да се сметне след въвеждане на информацията. 
    - Да се напише функция, която приема група и минимален успех за стипендия, и връща колко студента ще получават стипендия.  
    - Да се напише функция, която сортира групата по успех, ако два студента са с един и същ успех да се сортират по факултетен номер.  

***Упътване:***  Приемете, че една група може да има най-много 1024 студента